4 92 ANNOTATIONES.

spiritum redderet, interfuisse , praeter Ambrosiana verba,
et Paulini testimonium , quo commendatos a Theodosio
filios Ambrosius in Ecclesia excepisse narratur, niti etiam
possunt auctoritate Theodoreti lib. V, cap. 25, etchronici
Alexandrini, quo Arcadii ab Honorio discessus aperte
traditur. Contra vero qui solum Honorium Constantino-
poli a patre accitum esse contendunt, pro se Rufinum
lib. 11, cap. 543 Philostorgium lib. XI , num. 23 Socratem
lib. v, cap. 263 et Claudianum de cxi Consul. Honorii
tantummodo hujus principis adventum in Occidentem
commemorantes , citare possunt3 quibus accedit quod
Arcadium huic orationi praesentem non fuisse manifestum
est. Attamen qui primam opinionem defendunt, respon-
dere in promptu habent Rufinum et philostorgium solius
Honorii mentionem propterea secisse ‚ quod ei Occidentis
imperium pater attribuerat, Claudianum vero cum loco
citato panegyricum Honorii scriberet, Arcadii adventum
celebrandum non putavisse ε caeterum verba Paulini com-
mendatos Ambrosio filios affirmantis aperta esse ,- imovero
ipsius Claudiani carmina, quae supra ex lib. de Laudibus
stiliconis exhibuimus ‚ idem ostendere ‚ sed et lib. etiam
de cx1 Consul. Honorii‚ sic eum Theodosii verbis alloqui
Stiliconem ε

Tu curis succede «meis, tu pignora solus
Nostra fove, geminos dextra tu protege fratres‚etc.

Verum negantis opinionis propugnatores reponent ista
nullo negotio dissolvi posse ; commendatos enim Stiliconi
aThcodosio filios ‚ licet eorum alter abesset : ad Ambrosii
vero auctoritatem ea forsitan indicari una cum Honorio
etiam venisse sororem Placidiam : quod ad Socratem et
chronicon Alexandrinum, ab eis boc loco erratum esse.
Sed difficultatem hic indicasse nobis sufficiat.

