»q

200 S. Ammosu

damnare uoluisti, asserere autem non potes: idcirco nune
refugis et cavillaris. Plenarie ipsam recito ad singula.
Dic utrum Christus creatus videatur; an fuit, quando
non suit: an vero semper suit unigenitus Dei Filiusi’Cum
Arrii epistolam audieris, aut damna, aut proba.

XLVIII. Palladius dixit ε Cum impietatis te arguam,
te judice non utor. Transgressor es.

Sabinus episcopus dixit ε Quas impietates objicis fratri
nostro et consacerdoti nostro Ambrosio , dicito.

Palladius dixit: Jam vohis dixi, pleno Concilio respon-
debo ‚ et praesentibus auditoribus,

Ambrosius episcopus dixit : Iu consessu fratrum meo-
rum cupio confutari et redargui. Quae igitur impie dixe-
rim, dicito : sed impius tibi videor, qui pietatem astruo.

Sabinus episcopus dixit t Ergo impius tibi videtur, qui
Arrii blasphemias arguit?

XLIX. Palladius dixit: Ego nou negavi bonum Filium
Dei.

Ambrosius episeopus dixit: Dicis ergo Christum Deum
bonum?

Palladius dixit : Nou vobis respondeo.

Valerianus episcopus dixit : Nolite multum adigere
Palladium, non potest vera nostra simpliciter confiteri.
Ipsius enim conscientia duplici blasphemia confusa est;
nam a photinianis est ordinatus ‚ etcum ipsis est damna-
tus : et nunc plenius damnabitur.

Palladius dixit : Hoc proba.

Sabinus episcopus dixit ε Nou aliter poterat Christum
verum negare, nisi auctores suos sequeretur.

L. Ambrosius episcopus dixit : Obiecisti me esse ime
pium ‚ hoc proba.

Palladius dixit : Expositiouem nostram afferemus; cum
autem attulerimus, tunc disputatio habebitur.

Ambrosius episeopus dixit ι Damna impietatem Arrii.

