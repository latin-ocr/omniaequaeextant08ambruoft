428 s. AMBssosn

etsi infirmior· viribus, induit se atquc armat versutia; et
cum labor omnis impensus nutrimentorum educantem
exhauserit, atque adolescere pulli coeperint, tunc vocem
emittit, et quadam pietatis tuba prolem advocat. Quae na-
turali quodam auditu excitata agnoscit parentem, et si-
mulantem deserit. Ita cum vult congregare quae non pe-
perit, amittitquos nutriendos putavit.

VIII. Non superfluo igitur et Jesus clamavit ‚ ut quia
totius mundi populus voce perdicis, blanditiis, arte, specie
deceptus, ab auctore proprio deviaverat, lubricas artes
secutus, veri parentis voce revocatus fallacem relinque-
ret, atque in dimidio dierum ejus fraudulentum desereret,
id est, ante hujus finem saeculi, cui nos eripuit Dominus
Jesus, et ad vitam aeternam vocavit. Itaque nunc mortui
mundo vivimus Dco'.

IX. Cum igitur perdix iste penitus a falsis filiis dere-
lictus fuerit ‚ tunc erit stultus ille, quem elegit Deus, et
sapientem confudit, salvus3 quoniam ‘11¹5ss stulta sunt
mundi, elegit Deus². Ideoque si quis videtur sapiens esse
in hoc saeculo, stultus fiat, ut sit sapiens. Vale fili , et nos
dilige, ut facis3 quoniam nos te diligimus.

¹ Rom. vi, 8. - · ι Cor. ι, 27.

