102 S. ,nummu

de suo potius jure laxare, qnam fratrem in sua causa
verecundiam sustinere.

XXXVIII. Haec est vobis, sanctae animae ‚ haeroditas
pretiosior fraternae laudis et gloriae, his vos pius frater no·-
biliores et ditiores reddidit, qui capnt vestrum non gem-
mis onerabat, sed osculis : manus vestras non tam rogalibus
ambiebat insignibus, quam imperatorio ore lambebat. In
vestrae fructu praesentiae omne ponebat solatium , ut nec
ipsam nimie desideraret uxorem. Ideo nuptias differebat,
quia plus eum vestrae gratiae pascebat affectus. Haec vobis
desiderio amplius, quam dolori sint; ut fraterna gloria
plus reficiat mentem, quam dolor torqueat. Pascunt sre-
quenter et lacrymae, et mentem allevant: fletus refrigerant '
pectus, et moestum solantur affectum.

XXXIX. Durum quidem sunus videtis; sed stabat et
sancta Maria juxta crucem Filii, et spectabat Virgo sui
unigeniti passionem. Stantem illam lego, flentem non lego.
Unde dixit ei Filius : «Mulier, ecce filius tuus. Et Discipulo
» dixit: Ecce mater tua'; n haereditatem illis charitatis
suae et gratiae derelinquens. In quo vobis, pia pignora,
quoniam fratrem vestrum servare propter mea peccata
non merui, affectum paternum exhibere desidero. Illum
intueor in vobis, illum teneo, illum puto esse mihi prac-
sentem3 imo utrumque germanum, quos velut oculos mihi
effossos arbitror. Felicius episcopos persequuntur impe-
ratores, quam diligunt. Quanto mihi beatius Maximus
minabatur? In illius odio lans erat, in horum amore sup-
plicii feralis haereditas (57³. Utinam, lilii, pro vobis licuis-
set hunc spiritum fundere! Compendinm doloris invene-
ram ‚ et gloriosius mihi fuerat pro tantis obire pignoribus.

XL. Sed ad vestram, sanciae filiae, consolationem re-
vertar, quamvis rerum gestarum acerbitas vim omnem

¹ Joan. xix, 26, 27.

